Agenda Nazionale partecipata per la valorizzazione del patrimonio informativo pubblico

Descrizione breve
Implementare l'Agenda nazionale per la valorizzazione del patrimonio informativo pubblico, quale documento di pianificazione e definizione di una strategia in materia di dati aperti. 
Considerato il quadro di indirizzo strategico e l’attuale contesto normativo detta Agenda costituisce parte integrante del “Piano triennale per l’ICT della Pubblica Amministrazione” dove si prevedono, con riferimento ai dati della PA, azioni specifiche attinenti: i) Basi dati di interesse nazionale, ii) Condivisione dei dati tra pubbliche amministrazioni e iii) Riutilizzo dei dati pubblici (Open data). In particolare, lo strumento di riferimento per gli Open data sarà rappresentato dal “Paniere dinamico di dataset” (aggiornabile di anno in anno) attraverso il quale sono individuate le basi di dati che le amministrazioni renderanno disponibili a partire dal 2016 in poi. Tale paniere indirizzerà quindi l’azione delle amministrazioni per l’effettiva apertura dei dataset tenendo altresì conto degli obiettivi e dei dataset individuati o concordati nel contesto dell’OGP. 

Obiettivo generale
Accrescere la disponibilità, la fruibilità, le modalità di accesso e di riutilizzo dei dati delle pubbliche amministrazioni, inclusi quelli presenti nelle basi dati di interesse nazionale, per perseguire con efficacia l’obiettivo di una complessiva valorizzazione del patrimonio informativo pubblico.

Amministrazione responsabile
AGID
(Gabriele Ciasullo – Francesco Tortorelli)

Altre PA coinvolte
PA Centrali, Regioni, ANCI, Comune di Messina

Altri soggetti coinvolti
Open Government Forum

Periodo di attuazione
2016-2018

Azione nuova

Inizio attività Settembre 2016

Situazione attuale
Nonostante le sollecitazioni della società civile, non tutti i dataset indicati nell’Agenda 2013 e 2014 sono stati rilasciati. Al 31 dicembre 2015 è stato effettuato un monitoraggio le cui risultanze, già disponibili sul portale Network ot11/ot2, saranno pubblicate anche su dati.gov.it.

Risultati attesi
Accresciuta soddisfazione della domanda di dataset strategici e reale possibilità di rilascio in tempi brevi dei principali dataset relativi settori più rilevanti (quali salute, energia, educazione, giustizia, ambiente, welfare, infrastrutture, dati territoriali, ecc.)
Nella definizione dei dataset che le amministrazioni pubblicheranno sarà data priorità a quelli richiesti dalle organizzazioni della società civile, quelli in materia ambientale (Cop21) e quelli per la prevenzione della corruzione (G20).

IMPEGNI SPECIFICI E TIMELINE

1.Consultazione società civile e Open Government Forum, per l’individuazione dei dataset da inserire nel “Paniere”, previo confronto con le amministrazioni competenti per la necessaria condivisione

Novembre 2016 (aggiornamento annuale)

Impegno nuovo

2.Rilascio dell’Agenda Nazionale per la valorizzazione del patrimonio informativo pubblico nell’ambito del Piano triennale per l’ICT della Pubblica Amministrazione attraverso la definizione del “Paniere dinamico di dataset” da rendere disponibile in open data

Dicembre 2016 (aggiornamento annuale)

Impegno nuovo

3.Monitoraggio dell'effettivo rilascio dei dataset segnalati nell'Agenda attraverso incontri periodici con le amministrazioni coinvolte

Febbraio 2018 (aggiornamento annuale)

Impegno nuovo
