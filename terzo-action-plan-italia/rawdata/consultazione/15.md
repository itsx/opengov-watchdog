#### **15.\
 Opere Pubbliche 2.0**

**Descrizione breve\
**Sviluppare nuovi strumenti di partecipazione per consentire alla
collettività di suggerire gli investimenti in ambito opere pubbliche,
progettare gli interventi in modo condiviso, monitorare il maggior
numero di opere in corso e comunicare meglio con l’Amministrazione nella
fase di realizzazione.

**Obiettivo generale\
**Maggiore trasparenza, partecipazione e consapevolezza della
cittadinanza rispetto all’attività dell’Amministrazione, coinvolgendo la
collettività non solo nel monitoraggio dello stato di avanzamento dei
cantieri, ma anche nella fase di selezione ex ante delle opere da
finanziare.

**Situazione attuale\
**La Banca dati Opencantieri offre oggi una visione parziale sul
panorama delle opere pubbliche. Infatti comprende attualmente 32
interventi “prioritari” previsti nell’Allegato infrastrutture al DEF
2015 e circa 1.500 interventi sulla rete stradale, autostradale e
sull’infrastruttura ferroviaria relativi ai Contratti di programma ANAS
e RFI ed ai cantieri aperti in zone portuali e aeroportuali.
L’aggiornamento della banca dati avviene con cadenza trimestrale.

**Risultati attesi\
**Sviluppare due piattaforme per la partecipazione: una dedicata alla
valutazione degli investimenti nelle opere pubbliche, l’altra per il
dibattito pubblico sulle grandi opere da realizzare.

In parallelo ampliare l’attuale banca dati di Opencantieri con i dati
Regionali attraverso flussi automatici di aggiornamento con cadenza
settimanale.

