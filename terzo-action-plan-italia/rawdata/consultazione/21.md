#### **21.\
 Network degli animatori digitali**

**Descrizione breve\
**Valorizzare la comunità degli animatori digitali, dando loro strumenti
per lo scambio di contenuti ed expertise, per la comunicazione e
valorizzazione di esperienze e per uno scambio di informazioni semplice
e innovativo con l’amministrazione.

**Obiettivo generale\
**Sviluppare una capacità diffusa di innovazione nelle istituzioni
scolastiche del Paese.

**Situazione attuale\
**La propagazione dell’innovazione nel sistema scolastico, connessa al
*framework* complessivo di investimenti e contenuti fornito dal Piano
Nazionale Scuola Digitale (PNSD), necessita di strumenti che facciano
del valore di comunità, e non di sole regole, la principale strategia
per motivare la scuola al cambiamento positivo attraverso le tecnologie
digitali. Fino all’avvento del PNSD mancava una figura, non unicamente
di carattere tecnico, che si occupasse di propagare l’innovazione nella
scuola e una strategia generale per la propagazione dell’innovazione nel
sistema educativo.

Sono stati nominati 8.300 animatori digitali, che da novembre 2015 sono
stati coinvolti da subito nell’organizzazione di attività e iniziative
legate all’attuazione del PNSD all’interno delle proprie scuole,
comprese la Settimana del PNSD e l’Italian Internet Day (30 Aprile 2016,
1,600 eventi organizzati dagli animatori digitali su 1,800 eventi
complessivi), e quindi nei percorsi formativi dedicati.

**Risultati attesi\
**L’identificazione e la nomina degli animatori digitali crea il
presupposto fondamentale per investire sulla comunità innovatori della
scuola come agente del cambiamento.

