#### **9.\
 Cruscotto Gare Consip**

**Descrizione breve**

Presentare il numero e il valore delle procedure di gara bandite e
aggiudicate da Consip e permettere di tracciarne lo stato dei lavori
delle Commissioni di gara (dall’apertura dei lavori all’aggiudicazione
della gara stessa)

**Obiettivo generale**

Rendere disponibili a tutti gli *stakeholder* di riferimento (PA,
imprese e cittadini) informazioni chiare e aggiornate sullo stato di
avanzamento delle procedure di gara in corso gestite da Consip in
un’ottica di *accountability* e di trasparenza rispetto alle attività
condotte dall’azienda.

**Situazione attuale**

Il progetto “Cruscotto Gare Consip” rientra in un contesto più ampio di
innovazione dell’intero sito Consip, finalizzato al raggiungimento di
maggiore trasparenza, coinvolgimento del cittadino e della società
civile, userfriendliness e allineamento alle recenti disposizioni
normative, tra le quali:

-   il decreto legislativo 33/2013 – Riordino della disciplina
    riguardante gli obblighi di pubblicità, trasparenza e diffusione di
    informazioni da parte delle pubbliche amministrazioni Strutturazione
    della sezione “Società trasparente” (così come previsto
    dall’allegato A al D.lgs. 33/2013 e dalle linee guida Anac/Mef)
-   la legge 190/2012 su anticorruzione e trasparenza

Con questo indirizzo, la home page del sito – in aggiunta ad altri
contenuti di interesse, quali un link diretto al portale Open Data del
Programma di razionalizzazione – riserva particolare evidenza al
Cruscotto Gare, che fornisce un’immagine immediata dello stato dell’arte
di tutte le iniziative di gara condotte da Consip, attraverso due
contatori distinti, sul numero e sul valore delle “iniziative bandite” e
delle “iniziative aggiudicate”.

La variazione cromatica del contatore, evidenzia se trattasi di gare per
forniture, servizi, o lavori (bandite o aggiudicate). Cliccando sulla
fascia cromatica si accede all’elenco completo delle iniziative di
pertinenza.

Immediatamente sotto i contatori delle gare bandite o aggiudicate,
appare un’altra fascia di contatori che indica il numero di procedure in
corso, distinguendo il criterio di aggiudicazione al prezzo più basso
dall’offerta economicamente più vantaggiosa. \
Trattasi difatti di una finestra chiara e trasparente sullo stato
complessivo dei lavori delle commissioni di gara, attraverso
l’indicazione dell’apertura o meno delle relative buste.

Approfondendo la navigazione sarà possibile per ciascuna procedura in
corso, e per ciascun lotto ove presente, evincere lo stato di apertura
delle buste e quindi lo stato di avanzamento dei lavori della
commissione di gara dedicata.

**Risultati attesi**

Fornire alla società civile informazioni – ad oggi non disponibili –
rispetto allo stato dei lavori di una procedura di gara.

Fornire alle stazioni appaltanti informazioni utili alla pianificazione
dei propri acquisti.

Favorire la percezione della funzione di pubblica utilità della Consip e
della sua identità digitale, migliorando la user-experience e la
facilità di accesso alle informazioni.

