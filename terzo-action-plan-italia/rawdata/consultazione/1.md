#### **1.\
 Agenda Nazionale partecipata per la valorizzazione del patrimonio informativo pubblico**

**Descrizione breve\
**Implementare l’Agenda nazionale per la valorizzazione del patrimonio
informativo pubblico 2017, contenente i dati che le amministrazioni
devono pubblicare in formato aperto, attraverso un percorso partecipato
dalla società civile e condiviso con amministrazioni centrali e locali.

**Obiettivo generale\
**Accrescere la disponibilità, la fruibilità, le modalità di accesso e
di riutilizzo dei dati delle pubbliche amministrazioni, inclusi quelli
presenti nelle basi dati di interesse nazionale, per perseguire con
efficacia l’obiettivo di una complessiva valorizzazione del patrimonio
informativo pubblico.

**Situazione attuale**

L’ultima Agenda nazionale per la valorizzazione del patrimonio
informativo pubblico risale al 2014, tuttavia non tutti i dataset
indicati e sono stati rilasciati malgrado l’esplicitazione di un preciso
cronoprogramma.

**Risultati attesi**

Accresciuta soddisfazione della domanda di dataset strategici e reale
possibilità di rilascio in tempi brevi dei principali dataset relativi
settori più rilevanti (quali salute, energia, educazione, giustizia,
ambiente, welfare, infrastrutture, dati territoriali, ecc.)

Nella definizione dei dataset che le amministrazioni pubblicheranno sarà
data priorità a quelli richiesti dalle organizzazioni della società
civile, quelli in materia ambientale (Cop21) e quelli per la prevenzione
della corruzione (G20).

