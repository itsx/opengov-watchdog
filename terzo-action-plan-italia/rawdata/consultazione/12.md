#### **12.\
 Firenze Open Data**

**Descrizione breve\
**Promuovere l’utilizzo degli *Open* *Data* per la gestione degli
*asset* della “*smart city*” da parte delle *utilities*, e la diffusione
della cultura del dato nelle scuole superiori.

**Obiettivo generale\
**Sistematizzazione degli *Open Data* inerenti il tessuto urbano (spazi
pubblici, strade, elementi delle carreggiate, ecc.) e quelli relativi
agli *asset* della *smart city* (lampioni intelligenti, colonnine di
ricarica elettrica, fontanelle, WiFi, ecc.) insieme alle società
partecipate fiorentine che operano nel settore della mobilità cittadina,
ed ai professionisti che a vario titolo operano sul territorio
(edilizia, ambiente, ecc.).

Fare acquisire agli studenti le competenze necessarie per usare al
meglio tecnologie facilmente reperibili ed i dati del patrimonio
informativo pubblico per svolgere il proprio lavoro o conoscere meglio
la città.

**Situazione attuale**

Il Comune di Firenze è stato tra i primi in Italia a pubblicare i propri
dati aperti, creando un sistema di competenze interne, di tecnologie
*open source*, di relazioni con gli uffici tecnici e di consapevolezza.

Ciò ha consentito di mettere a valore presso la comunità cittadina
questo *asset*, anche come ambiente di apprendimento e di disseminazione
di nuove competenze digitali.

Per poter mettere a disposizione dati di maggiore interesse,
l’amministrazione comunale ha firmato il protocollo d’intesa “Firenze
Digitale” con tutte le partecipate fiorentine, rendendo “*by default*”
il principio di condivisione degli *asset* digitali in città (identità
digitale, pagamenti elettronici, dati, servizi online, WiFi pubblico,
ecc.).

**Risultati attesi**

L’azione si prefigge di accrescere il patrimonio di informazioni messe a
disposizione della città e degli utenti, promuovendo la consapevolezza
degli uffici sulla rilevanza della qualità del dato.

Altro risultato atteso è la formazione, in via sperimentale, degli
alunni di almeno un istituto di istruzione secondaria entro l’anno
scolastico 2016/2017 sull’utilità degli *Open data*, sull’utilizzo di
tecnologie *open source* di ETL e di mappatura GIS per la gestione della
filiera del dato, qualificazione di almeno altri 5 tipologie di
*dataset* strategici per la città tramite questo processo.

