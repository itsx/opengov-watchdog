#### **17.\
 Anticorruption Academy**

**Descrizione breve\
**Realizzare un percorso formativo di carattere generale in materia di
anticorruzione da erogarsi in modalità e-learning a tutti i dipendenti
delle amministrazioni pubbliche italiane e agli altri soggetti compresi
nel perimetro di attuazione della L. 190/2012, compresi i Responsabili e
i Referenti anticorruzione delle amministrazioni.

**Obiettivo generale\
**Ottenere una diffusione e una condivisione dei valori connessi
all’etica e alla legalità finalizzata alla creazione di un contesto
sfavorevole al manifestarsi di fenomeni corruttivi.

Raggiungere un livello omogeneo e diffuso sui principi base, gli aspetti
metodologici e le modalità operative per gestire efficacemente il
rischio corruzione.

Acquisire una condivisione di buone pratiche e diffondere le conoscenze
e le metodologie per la prevenzione alla corruzione

**Situazione attuale\
**Conclusa la produzione dei contenuti, è in corso la realizzazione dei
learning object. L’esigenza dell’azione è quella di offrire percorsi
formativi a tutti i destinatari identificati dalla normativa di
riferimento, cosa che può essere realizzata soltanto con attività
formative e-learning.

**Risultati attesi\
**Per tutti, aggiornamento delle competenze (approccio contenutistico) e
gestione dilemmi etici (approccio valoriale).

Per i Responsabili e i Referenti anticorruzione, miglioramento della
capacità di gestione del rischio; acquisizione di tecniche
specialistiche di risk management; costituire una comunità di pratica in
materia di anticorruzione.

