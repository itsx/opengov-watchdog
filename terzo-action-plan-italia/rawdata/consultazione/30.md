#### **30.\
 Promozione delle competenze digitali**

**Descrizione breve\
**Disporre di un sistema unico per tutte le pubbliche amministrazioni,
coerente con la classificazione UE, in grado di valutare le competenze
digitali di base e quelle avanzate del personale. La scelta di
utilizzare un sistema unico è cruciale per intraprendere azioni di
rafforzamento/potenziamento e al contempo aggregare la domanda di
competenze digitali.

**Obiettivo generale**\
Abilitare le Pubbliche Amministrazioni a migliorare le proprie
competenze digitali attraverso strumenti di autovalutazione basati su
modelli di competenze coerenti con il contesto europeo.

**Situazione attuale\
**L’indicatore composito DESI (Digital Economy & Society Index) rileva
una carenza di competenze digitali che impedisce di fare progressi in
tutti i settori dell’Economia Digitale.

Nel 2015 il 63% della popolazione utilizzava Internet regolarmente
(contro il 76% della media UE) e il 43% aveva competenze digitali di
base o di poco superiori. Solo il 2,2% di tutte le persone occupate nel
2015 era costituito da professionisti del settore ICT. La quota di
laureati in scienze, tecnologia, ingegneria e matematica é pari all’1,4%
nella fascia di età 20-29 anni.

**Risultati attesi\
**Toolkit per il self-assessment sulle competenze digitali, sia
individuali che relative all’organizzazione.\
Supportare le pubbliche amministrazioni nella valutazione del fabbisogno
di competenze digitali facilita i processi di mobilità e riassegnazione
del personale in funzione delle reali esigenze organizzative dei vari
enti.

