#### **23.\
 Monitora la buona scuola**

**Descrizione breve\
**Sviluppare un strategia di *accountability* associata all’attuazione
della riforma della Buona Scuola, incentrata su un sistema di app e
servizi mobile

**Obiettivo generale\
**Il progetto intende elevare il livello di *accountability* e
partecipazione rispetto all’attuazione della Buona Scuola, con
particolare riferimento per quegli *stakeholder*, come famiglie e
studenti, che non hanno una interazione “diretta” a livello
amministrativo con il Ministero ma che costituiscono i principali
beneficiari delle politiche educative.

Il sistema di *app* servirà principalmente:

-   a migliorare la conoscibilità delle politiche e della loro
    attuazione, attraverso un’organizzazione semplice delle informazioni
    (sia come singolo intervento che come insieme) e un sistema di
    notifiche su ogni aggiornamenti;
-   a sviluppare una relazione di monitoraggio tra il Ministero, le
    scuole ed i propri stakeholder, famiglie in primis, permettendo ad
    esempio alle famiglie di integrare o valutare le informazioni
    contenute nell’applicativo;
-   a migliorare il dato amministrativo attraverso la raccolta di
    micro-dati attraverso gli applicativi da parte degli utenti, e
    l’integrazione con informazioni prodotte da altre amministrazioni
    (es. MISE per Piano BUL).

**Situazione attuale\
**La Buona Scuola, come riforma dell’intero sistema educativo, è una
politica complessa e richiede strumenti di *accountability* in grado di
permettere agli *stakeholder* del Ministero, in particolare studenti e
famiglie, ma anche semplici cittadini, di conoscere e monitorare
l’effettiva realizzazione delle azioni messe in campo e di valutarne
l’efficacia.

**Risultati attesi\
**Ad oggi è stata lanciata (Maggio 2016) la app per monitorare gli
interventi in Edilizia Scolastica (le risorse stanziate dal 2014 ad oggi
sono complessivamente circa 6 miliardi di Euro utilizzati per finanziare
oltre 18,000 interventi)

Sono in corso di progettazione le app “La Buona Scuola digitale” per
monitorare gli investimenti e le azioni del Piano Nazionale Scuola
Digitale, e la piattaforma per monitorare accordi e risultati
dell’Alternanza Scuola-Lavoro.

Le *app* permetteranno attraverso dati accessibili e riusabili e una
grafica semplice e intuitiva di creare un’interfaccia facile e immediata
tra le azioni del MIUR nel campo dell’edilizia scolastica e
dell’innovazione digitale. Il cittadino potrà così verificare quanto i
finanziamenti e gli interventi incidano su ogni realtà scolastica. \
L’uso di mappe e notifiche *push* permetterà di avere un monitoraggio
intuitivo delle azioni a livello nazionale, regionale, comunale,
aggiornato in tempo reale su progetti, finanziamenti, avvisi,
opportunità. Le app saranno l’interfaccia *user friendly* degli
applicativi su piattaforma che per entrambi gli argomenti si stanno
realizzando a partire dai siti tematici già attivi dal 2015, anch’essi
consultabili in modalità *web responsive*.

