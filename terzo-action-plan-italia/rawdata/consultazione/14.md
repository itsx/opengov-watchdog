#### **14.\
 Strategia per la Partecipazione**

**Descrizione breve\
**Definire strumenti a sostegno dei processi decisionali partecipati
nelle PA italiane mediante la definizione di Linee guida per la
conduzione di consultazioni e la individuazione di idonee soluzioni
tecnologiche.

**Obiettivo generale\
**Individuazione di una policy nazionale per diffondere e dare solidità
metodologica ai processi decisionali partecipati in diversi contesti
amministrativi, con particolare riferimento alle consultazioni.

**Situazione attuale\
**Nel corso degli ultimi anni, si sono moltiplicate nel nostro Paese
iniziative di partecipazione civica (come petizioni e consultazioni).
Tuttavia, le stesse non sono state sempre sorrette da un metodo adeguato
e sono state caratterizzate da una elevata discontinuità.

Questo approccio ha frustrato le aspettative della società civile e non
ha consentito di registrare i benefici della collaborazione degli
stakeholders ai processi decisionali.

**Risultati attesi\
**Attraverso il contributo delle amministrazione e della società civile
sarà possibile definire modelli e strumenti efficaci per la gestione dei
processi di partecipazione, diffondendo le esperienze di collaborazione.

La strategia per la partecipazione ha come obiettivo ultimo quello di
migliorare la qualità dei processi decisionali, di consentire il
rispetto degli impegni presi dalle diverse amministrazioni e, quindi, di
accrescere la fiducia nei confronti delle istituzioni.

Vuoi saperne di più su questa Azione? Leggi **[il post di
presentazione](http://open.gov.it/2016/07/20/ripartire-dalla-partecipazione/)**.
