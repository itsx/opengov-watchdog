#### **20.\
 OPENAID 2.0**

**Descrizione breve\
**Rendere disponibili su OPENAID, la piattaforma sull’Aiuto Pubblico
allo Sviluppo, le informazioni relative alle strategie, ai programmi,
alle attività svolte, ai fondi erogati e ai risultati raggiunti dalla
Cooperazione Italiana.

**Obiettivo generale\
**Sviluppare il consenso nazionale intorno alle decisioni politiche
concernenti l’impegno dell’Italia in ambito di cooperazione
internazionale attraverso una accresciuta trasparenza ed
*accountability*.

**Situazione attuale\
**OPENAID è in rete e contiene tutti i progetti di cooperazione
finanziati dall’Italia dal 2004.\
La piattaforma:

-   aggrega i progetti per Paese ricevente, ente finanziatore, settore
    di intervento,
-   mostra gli indicatori di contesto OCSE, FMI, Banca Mondiale,
    suddivisi per Paese e settore,
-   monitora l’andamento negli anni delle risorse generali, per Paese e
    per settore
-   confronta nel tempo le risorse italiane con quelle di altri paesi
    OCSE,
-   tutti i dati sono disponibili nei formati OPEN DATA per un loro
    riuso per fini informativi e di ricerca,
-   il progetto usa esclusivamente software con licenza OPEN SOURCE.

**Risultati attesi\
**Lo sviluppo della piattaforma OPENAID 2.0 permetterà di:

-   incrementare la percezione di trasparenza ed accountability nella
    gestione dell’Aiuto pubblico allo Sviluppo (APS) a livello nazionale
    ed internazionale,
-   rendere più efficace il metodo di raccolta dei dati, garantendo
    altresì, un aggiornamento costante e proceduralizzato degli stessi,
-   arricchire la quantità e la qualità dei dati consultabili.

