#### **24.\
 Roma collabora**

**Descrizione breve\
**Abilitare la partecipazione e la collaborazione, e promuovere le forme
dell’amministrazione condivisa, coinvolgendo la cittadinanza nelle
decisioni strategiche e nella progettazione e programmazione degli
interventi per la città, attraverso l’utilizzo di sistemi informativi e
open data.

**Obiettivo generale\
**Favorire la collaborazione attiva della cittadinanza grazie alla
trasparenza dell’azione amministrativa e all’accessibilità alle
informazioni sull’operato dell’amministrazione. Assicurare al cittadino
la possibilità di conoscere, controllare e valutare l’operato della
giunta e dell’amministrazione comunale.

**Situazione attuale\
**L’amministrazione soffre di un deficit di trasparenza e la scarsa
fiducia da parte dei cittadini. Anche uno strumento come il portale
*Open Data* è poco conosciuto e non consente una reale fruizione e riuso
dei dati.

Mancano una programmazione di attività per lo sviluppo delle competenze
digitali, la cui carenza diffusa rende più difficile la diffusione delle
pratiche di partecipazione attraverso la rete, e pratiche di
partecipazione della società civile (ad eccezione di alcuni municipi),
con strumenti e spazi dedicati.

Un’azione su tutti questi elementi e il coinvolgimento di cittadini e
“*city-user*” diventano il primo obiettivo per la creazione operativa
delle condizioni per l’*open government* e per creare il consenso e la
collaborazione necessari per tali azioni.

**Risultati attesi\
**I principali risultati sono: il coinvolgimento dei cittadini
attraverso la definizione di un piano di comunicazione sui diritti e le
opportunità della partecipazione; un programma di alfabetizzazione alla
partecipazione anche attraverso le tecnologie digitali; definizione e
realizzazione di uno spazio pubblico sul sito web di Roma Capitale;
istituzione della Consulta Permanente dell’Innovazione; strumenti e
attività di trasparenza sulle attività dell’amministrazione;
disponibilità degli open data legata alla massima significatività, con
l’impegno dell’amministrazione per massimizzarne il riuso

