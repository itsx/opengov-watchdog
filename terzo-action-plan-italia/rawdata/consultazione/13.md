#### **13.\
 Settimana dell’Amministrazione Aperta**

**Descrizione breve\
**Istituire ed organizzare una settimana durante la quale si concentrino
su tutto il territorio nazionale le iniziative per promuovere
l’amministrazione aperta. L’evento, che si tiene ogni anno nella prima
settimana del mese di marzo, coinvolge amministrazioni pubbliche,
cittadini e media nazionali e locali.

**Obiettivo generale\
**Promuovere la cultura e la pratica della trasparenza, della
partecipazione e della *accountability* nelle amministrazioni pubbliche
e nella società e accrescere la fiducia dei cittadini nelle istituzioni.

**Situazione attuale\
**Come dimostrato da alcuni indicatori internazionali, la cultura della
trasparenza, della partecipazione e dell’accountability presenta, nel
nostro paese, livelli comparativamente bassi.

La società civile ha inoltre manifestato l’esigenza, parallelamente agli
interventi normativi in materia di prevenzione della corruzione e
trasparenza, di avviare iniziative di sensibilizzazione indirizzate sia
ai dipendenti delle pubbliche amministrazioni sia ai cittadini.

**Risultati attesi\
**L’istituzionalizzazione di una settimana dedicata all’approfondimento
e alla diffusione della cultura della trasparenza, della partecipazione,
dell’*accountability* e della cittadinanza attiva può contribuire ad
accelerare i processi di apertura delle amministrazioni, a migliorare i
processi decisionali, a favorire l’esercizio dei diritti di cittadinanza
e ad accrescere la fiducia nelle istituzioni.

Vuoi saperne di più su questa Azione? Leggi **[il post di
presentazione](http://open.gov.it/2016/08/22/settimana-opengov/)**.
