#### **7.\
 Trasparenza dati degli istituti penitenziari**

**Descrizione breve\
**Realizzare una piattaforma per l’inserimento e l’aggiornamento
continuo delle informazioni sugli istituti penitenziari, aumentando la
digitalizzazione dei servizi e la trasparenza delle informazioni.

**Obiettivo generale\
**Accrescere il livello di trasparenza e di conoscenza delle iniziative
carcerarie ed abbreviare i termini di risposta alle richieste dei
detenuti.

**Situazione attuale\
**Attualmente, la presentazione delle richieste quotidiane da parte dei
detenuti, c.d. “domandine” (mod 393), viene effettuata in forma
cartacea, con ripercussioni sui tempi di risposta e sulla trasparenza
dei tempi di gestione da parte dell’amministrazione.

**Risultati attesi\
**Aumentare la trasparenza verso l’esterno (attraverso la pubblicazione
online delle schede informative degli istituti penitenziari) e
all’interno (attraverso la digitalizzazione delle c.d. “domandine”).
L’iniziativa si prefigge di accrescere il livello di consapevolezza
grazie a dati ufficiali e certi sulle carceri e semplificare la
burocrazia all’interno del carcere abbreviando i tempi di risposta.

