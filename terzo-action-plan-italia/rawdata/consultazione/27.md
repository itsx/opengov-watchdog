#### **27.\
 Milano Trasparente:\
 Agenda pubblica degli incontri dei pubblici decisori**

**Descrizione breve\
**Istituzione di un’agenda pubblica, aggiornata periodicamente, degli
incontri tra portatori di interessi e pubblici decisori. L’agenda
conterrà a) data e luogo dell’incontro; b) partecipanti c) motivo
dell’incontro. L’agenda sarà pubblicamente accessibile online. In una
prima fase l’agenda sarà attivata in via sperimentale per l’Assessorato
alla Partecipazione, Open Data e Cittadinanza Attiva al fine di
valutarne la progressiva adozione da parte di tutti gli uffici di
pubblici decisori.

**Obiettivo generale\
**Estendere la trasparenza della pubblica amministrazione, attraverso
l’adozione di agende (pubblicamente consultabili e accessibili online)
degli incontri fra portatori di interesse e pubblici decisori.

**Situazione attuale\
**Il comune di Milano, pur attivamente impegnato sul fronte della
trasparenza in vari ambiti e con vari strumenti, non è al momento dotato
di agende degli incontri dei pubblici decisori, necessarie per
contrastare l’attività di pressione indebita delle lobby.

**Risultati attesi\
**Grazie all’adozione di agende degli incontri fra pubblici decisori e
portatori di interessi, accessibili e consultabili online, l’attività
dei pubblici decisori sarà conoscibile da parte di tutti i cittadini che
potranno così valutarne le scelte in merito ai diritti di rappresentanza
e del rispetto del più vasto interesse pubblico.

