#### **5.\
 Portale OpenCUP –\
 Anagrafe nazionale dei progetti d’investimento pubblico**

**Descrizione breve**\
Migliorare il Portale OpenCUP quale strumento a supporto della
definizione di scelte pubbliche consapevoli e trasparenti e diffusione e
completo sfruttamento delle sue potenzialità con particolare riferimento
all’integrazione con altri portali nazionali di dati aperti.

**Obiettivo generale\
**Pianificare e indirizzare efficacemente l’impiego delle risorse
disponibili, sulla base del coinvolgimento e della partecipazione attiva
di tutti gli attori interessati. Consentire il monitoraggio e la
valutazione, istituzionale e civile, delle politiche di sviluppo
rendendo accessibile il censimento dei progetti di investimento
pubblico.

**Situazione attuale\
**Negli anni scorsi sono state realizzate le prime iniziative di
pubblicazione di open-data relativi a progetti d’investimento pubblico.
Si fa riferimento in particolare ai principali portali italiani, quali
OpenCoesione, OpenCantieri, GeoDipe, ItaliaSicura e lo stesso OpenCUP.
Si tratta, per la maggioranza dei casi, di iniziative di recente
realizzazione con potenzialità di sviluppo molto elevate,. Si sta
affermando sempre più in modo rilevante l’integrazione tra tali sistemi
attraverso l’identificazione univoca dell’unità di rilevazione
“progetto” tramite il CUP che rende possibile il loro colloquio per lo
sfruttamento completo dell’enorme patrimonio informativo in essi
contenuto. Il beneficio in termini di trasparenza, che potrebbe essere
raggiunto grazie alla possibilità di incrociare i dati contenuti in tali
ambienti, non può che essere di elevato valore. Il portale OpenCUP è
stato pubblicato ad inizio gennaio 2016 in una prima versione da
sviluppare nel corso dei prossimi anni.

**Risultati attesi\
**I principali risultati attesi dell’azione sono i seguenti:

-   migliorare l’accesso da parte di tutti gli stakeholders alle
    informazioni pubblicate su OpenCUP anche per aumentare la
    partecipazione civica alle scelte pubbliche;
-   sviluppare l’integrazione tra i portali OpenCUP e gli altri portali
    Open tramite l’utilizzo del Codice Unico di Progetto – CUP (si fa
    riferimento ai portali che adottano il CUP quale identificativo
    chiave associato agli interventi pubblicati quali ad esempio
    OpenCoesione, OpenCantieri, GeoDipe).

