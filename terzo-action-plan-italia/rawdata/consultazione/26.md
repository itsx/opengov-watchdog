#### **26.\
 Roma Capitale – Agenda trasparente**

**Descrizione breve\
**Adottare strumenti di pubblicità nei rapporti tra politica,
amministrazione e portatori di interesse, come elemento di trasparenza e
base di fiducia per i cittadini.

**Obiettivo generale\
**Rendere trasparente il rapporto tra l’amministrazione e i portatori di
interesse, attraverso la pubblicazione online di incontri e la redazione
di un albo.

**Situazione attuale\
**Le carenze dell’amministrazione in materia di trasparenza e la scarsa
fiducia da parte dei cittadini richiedono che il Comune si doti di
strumenti aggiuntivi, come la pubblicità dei rapporti tra rappresentanti
dell’amministrazione e della politica e operatori economici. Si tratta
di attività che possono essere avviate rapidamente, anche in assenza di
un regolamento o di una delibera le imponga.

**Risultati attesi\
**Piena trasparenza sulle attività dell’assessore a Roma semplice nei
rapporti con i portatori di interesse, attraverso la collaborazione con
l’Autorità Nazionale Anticorruzione e mediante l’apertura dell’agenda e
la definizione di un albo dei rappresentanti di interesse, come
strumenti di trasparenza e accessibilità alle informazioni. Sarà così
possibile conoscere, controllare e valutare l’operato della giunta e
dell’amministrazione comunale, precondizione per la collaborazione
attiva della cittadinanza.

