#### **6.\
 Social network per la trasparenza della PA\
**

**Descrizione breve\
**Definire la standardizzazione di alcune azioni di comunicazione
specifiche sui diversi *social network*, individuando uno schema di
declinazione sui social media delle attività di comunicazione
dell’amministrazione trasparente. Definire le proposte attraverso un
confronto a livello nazionale con i soggetti responsabili
dell’applicazione delle norme (i responsabili dell’anticorruzione e
della trasparenza), la maggior parte dei quali non ha né una
preparazione specifica legata alla comunicazione, né un budget dedicato.

**Obiettivo generale\
**Consentire ai cittadini di comprendere e fruire delle informazioni
pubblicate nella sezione Amministrazione Trasparente dei siti web delle
pubbliche amministrazioni attraverso l’uso dei *social* *network*.

**Situazione attuale\
**Le norme approvate nel corso dell’ultimo quinquennio hanno popolato i
siti web delle pubblichi amministrazioni di un numero crescente di dati,
documenti e informazioni.

Tuttavia, molto spesso, queste informazioni non sono conosciute dai
cittadini anche perché la maggior parte dei responsabili per la
trasparenza non ha né una preparazione specifica legata alla
comunicazione, né un budget dedicato.

**Risultati attesi\
**Aumentare il numero di accessi ai dati, informazioni e documenti
pubblicati dalle pubbliche amministrazioni al fine di incentivare il
controllo civico attraverso l’individuazione di procedure standard da
replicare su larga scala nelle amministrazioni centrali e locali.

